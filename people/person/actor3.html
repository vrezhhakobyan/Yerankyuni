<!DOCTYPE html>
<html lang="hy">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Սոս Սարգսյան</title>
  <link rel="stylesheet" href="style.css">
  <script src="person.js" defer></script>
</head>
<body>
  <nav><a href="../people.html">←Վերադառնալ</a></nav>
  <main>
    <h1>Սոս Սարգսյան</h1>
    <img src="../../assets/images/S_Sargsyan.jpg" alt="Actor 3" class="profile-pic">
    <section class="bio">
      <h2>Կենսագրություն</h2>
      <p>Սոս Արտաշեսի Սարգսյան (հոկտեմբերի 24, 1929, Ստեփանավան, Հայաստան - սեպտեմբերի 26, 2013, Երևան, Հայաստան), թատրոնի և կինոյի հայ մեծանուն դերասան, ԽՍՀՄ ժողովրդական արտիստ։</p>
      <p>Ծնվել է 1929 թվականի հոկտեմբերի 24-ին Ստեփանավան քաղաքում։ Բեմական առաջին քայլերը կատարել է Ստեփանավանի պետական թատրոնում։ 1948 թվականին տեղափոխվել է Երևան և աշխատել Երևանի պատանի հանդիսատեսի թատրոնում՝ որպես դերասան։ 1954 թվականին ավարտել է Երևանի գեղարվեստաթատերական ինստիտուտի դերասանական ֆակուլտետը։</p>
      <p>1954-1991 թվականներին եղել է Երևանի Գաբրիել Սունդուկյանի անվան ակադեմիական թատրոնի դերասան։ 1991 թվականին հիմնադրել է Համազգային թատրոնը։ Նույն թվականին նա Հայ Հեղափոխական Դաշնակցություն կուսակցության կողմից առաջադրվել է որպես նորանկախ Հայաստանի Հանրապետության առաջին նախագահի թեկնածու։</p>
      <p>1997-2006 թվականներին եղել է Երևանի թատրոնի և կինոյի պետական ինստիտուտի ռեկտոր, իսկ 2006 թվականից՝ ինստիտուտի կառավարման խորհրդի նախագահ։ 2009 թվականին ընտրվել է ՀՀ Հանրային խորհրդի անդամ։</p>
      <p>Նկարահանվել է քառասունից ավելի գեղարվեստական ֆիլմերում, որոնցից են՝ «Նվագախմբի տղաները», «Եռանկյունի», «Մենք ենք, մեր սարերը», «Նահապետ», «Խաթաբալա», «Ձորի Միրո», «Սոլյարիս» և այլ ֆիլմեր՝ նկարահանված Հայաստանում և ԽՍՀՄ տարածքում։</p>
      <p>Ռուսաստանցի բեմադրիչների ֆիլմերում հատկապես նշանավոր են նրա կերպարները՝ Գիբարյան (Տարկովսկու «Սոլյարիս»), թափառիկ արտիստ (Վ. Բորտկոյի «Առանց ընտանիքի»), Ֆեոֆան Պրոկոպովիչ (Ա. Պրոշկինի «Միխայլո Լոմոնոսով» ֆիլմում)։</p>
      <p>Մահացել է 2013 թվականի սեպտեմբերի 26-ին՝ թոքաբորբից։</p>
      <p>ԽՍՀՄ և ՀԽՍՀ ժողովրդական արտիստ, Համազգային պետական թատրոնի հիմնադիր Սոս Սարգսյանի ծննդյան օրը՝ հոկտեմբերի 24-ին, իր ծննդավայր Ստեփանավանում՝ իր անունը կրող փողոցի վրա գտնվող այգում բացվել է քանդակագործ Դավիթ Մինասյանի հեղինակած հուշարձանը։ 2015 թվականի հոկտեմբերի 24-ին, Երևանում՝ Տերյան 65 հասցեում, որտեղ բնակվել է վարպետը, բացվել է նրա հիշատակին նվիրված հուշատախտակ։</p>
    </section>
  </main>
</html>
